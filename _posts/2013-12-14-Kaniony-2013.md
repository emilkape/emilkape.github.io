---
layout: post
title: Kaniony Tary i Moraczy
cover: img/2013/czarnogora/kaniony/DSC0298.jpg
---
<img src="/img/2013/czarnogora/kaniony/DSC0298.jpg">

Gdy teraz, kilka miesięcy po powrocie z wakacji, myślę o Czarnogórze, to moim pierwszym skojarzeniem zawsze są góry. Zajmują one większą część terytorium Czarnogóry i według mnie stanowią istotę oraz największe piękno tego kraju. Nie Budva ani inne nadmorskie kurorty, ale właśnie masywne i wciąż nie do końca odkryte przez turystów pasma górskie Durmitor, Lovcen czy Prokletije. A jeśli mowa o górskim obliczu Czarnogóry, to nie można nie wspomnieć o przepięknych kanionach rzek Tary i Moraczy. Obydwie mają długość nieco ponad 100 km. Kanion Tary jest najgłębszym w Europie i jednym z najgłębszych na świecie. Jego głębokość sięga nawet 1300 m.
Poniżej zdjęcia z Parku Narodowego Durmitor oraz kanionów. Wiele z nich zrobiłam niestety przez szybę, gdyż droga na większości odcinków jest bardzo wąska i nie można się zatrzymywać. A czasami wolałam po prostu podziwiać niż pstrykać fotki :) Kaniony robią niesamowite wrażenie, droga raz prowadzi tuż przy brzegu, a za chwilę wznosi się kilkaset metrów nad rzeką o turkusowej barwie. A następne kilkaset metrów nad głowami wiedzie trasa kolejowa Belgrad - Bar! Czasami w oddali widać tylko zarysy wiaduktów łączących sąsiadujące zbocza gór. Od tamtej pory podróż pociągiem do Baru jest moim marzeniem, chociaż nie wiem, czy znajdę w sobie kiedyś tyle odwagi :)

<img src="/img/2013/czarnogora/kaniony/DSC0228.jpg">
<img src="/img/2013/czarnogora/kaniony/DSC0229.jpg">
<img src="/img/2013/czarnogora/kaniony/DSC0249.jpg">
<img src="/img/2013/czarnogora/kaniony/DSC0257.jpg">
<img src="/img/2013/czarnogora/kaniony/DSC0272.jpg">
<img src="/img/2013/czarnogora/kaniony/DSC0301.jpg">
<img src="/img/2013/czarnogora/kaniony/DSC0324.jpg">
<img src="/img/2013/czarnogora/kaniony/DSC0335.jpg">
<img src="/img/2013/czarnogora/kaniony/DSC0338.jpg">
<img src="/img/2013/czarnogora/kaniony/DSC0340.jpg">
<img src="/img/2013/czarnogora/kaniony/DSC0341.jpg">

<div class="fb-comments" data-href="http://emilkape.github.io/Kaniony-2013" data-numposts="5" data-width="100%"></div>
